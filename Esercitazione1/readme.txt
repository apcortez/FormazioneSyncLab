1. Esercizi Array
Scrivere un programma / metodo che preveda un array di 10 numeri interi contenente valori a piacere e ne stampa gli elementi secondo il seguente ordine: il primo, l’ultimo, il secondo, il penultimo, il terzo, il terz’ultimo, ecc. 
Scrivere un programma / metodo che preveda un array di 10 numeri interi contenente valori random. Tale programma dovrà stampare la dicitura "Pari e dispari uguali" se la somma dei numeri in posizioni pari dell’array è uguale alla somma dei numeri in posizioni dispari, altrimenti il programma dovrà stampare la dicitura "Pari e dispari diversi".
 Scrivere un programma / metodo che preveda un array di 10 numeri interi contenente valori random e che stampi la dicitura "Tre valori consecutivi uguali" contiene tre valori uguali in tre posizioni consecutive,qualora la condizione non dovesse essere verificata dovrà stampare "NO". 
 Scrivere un programma / metodo che date due sequenze di stringhe, ciascuna di 5 elementi, stampi il messaggio "OK" se almeno una stringa della prima sequenza compare anche nella seconda, altrimenti sarà stampato il messaggio "KO". Qualora vengano trovate due stringhe uguali i confronti tra le sequenze devono essere interrotti.

2 Esercizi Stringhe
Scrivere un programma / metodo che data una stringa in input la stampi al contrario. Per esempio, se si immette la stringa "Viva Java", il programma stampa "avaJ aviV"
Scrivere un programma / metodo che data una stringa in input ne stampi le sole vocali. Per esempio, se si immette la stringa "Viva Java", il programma stampa "iaaa".
 Scrivere un programma / metodo che data una sequenza di stringhe, conclusa dalla stringa vuota,  stampi la somma delle lunghezze delle stringhe che iniziano con una lettera maiuscola. Per esempio, se si immettono le stringhe "Albero", "foglia", "Radici", "Ramo", "fiore" (e poi "" per finire), il programma stampa 16. 

3 Esercizi cicli
Scrivere un programma / metodo che data una sequenza di interi stampi "Tutti positivi e pari" se i numeri inseriti sono tutti positivi e pari, altrimenti stampa "NO". Risolvere questo esercizio senza usare array.
Scrivere un programma / metodo che data una sequenza di interi stampi la media di tutti i numeri inseriti che siano divisibili per tre. Per esempio, se si immettono i valori 5, 8, 9, 12, 7, 6 ,1 il risultato stampato dovrà essere 9. Risolvere questo esercizio senza usare array.
 Scrivere un programma / metodo che chiede all’utente di inserire una sequenza di caratteri (chiedendo prima quanti caratteri voglia inserire) e li ristampa man mano che vengono inseriti. L’intero procedimento (chiedere quanti caratteri voglia inserire, leggere i caratteri e man mano stamparli) dovrà essere ripetuto 5 volte. Risolvere questo esercizio senza usare array.

